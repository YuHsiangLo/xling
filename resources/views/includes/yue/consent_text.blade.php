<h3>受試同意書：以跨語言語料庫研究語音變遷。</h3>
<hr>
<p>
    我哋想邀請您參加我哋嘅研究計劃並且提供您嘅錄音檔俾我哋嘅跨語言語料庫。您嘅語料可以幫助我哋去理解語言變遷、個體之間嘅細微語音差異、同埋人腦係點樣呈現同處理語音。 
    如果您同意參加今次嘅研究，您會需要執行以下嘅事項：
</p>
<ul>
    <li>線上回答一啲有關您嘅個人背景問題，例如您嘅出生年份、性別、識得嘅語言同埋而家居住緊嘅城市。</li>
    <li>錄製您自己讀一篇簡短嘅文章（大約5-6分鐘）。</li>
    <li>錄製一段您自己嘅自發性談話（大約5-10分鐘）。我哋會提供幾個問題俾您參考同埋回應。</li>
</ul>
<p>
    以上所有嘅項目都會喺呢個網站進行，您唔需要準備其他特別嘅錄音設備，而且係每個部分我哋會提供詳細嘅錄音操作指示。
</p>
<hr>
<p>
    今次嘅研究主持人係任職喺英屬哥倫比亞大學（University of British Columbia）語言學系嘅助理教授Márton Sóskuthy博士同埋研究助理王俊汶。
</p>

<p>
<h5>
    研究計畫主持人：
</h5>
<div>
    姓名：Márton Sóskuthy博士
</div>
<div>
    職位：英屬哥倫比亞大學語言學系助理教授
</div>
<div>
    聯絡資訊：+1-604-82205825/marton.soskuthy[at]ubc.ca
</div>
</p>

<p>
<h5>
    研究助理：
</h5>
<div>
    姓名：王俊汶
</div>
<div>
    職位：英屬哥倫比亞大學語言學系研究助理
</div>
<div>
    聯絡資訊：manson01[at]student.ubc.ca
</div>
</p>

<h5>
    研究經費提供單位：
</h5>
    UBC教職初創經費#F18-03307。
<hr>
<h5>
    受試者篩選條件：
</h5>
    您受邀參加今次嘅研究主要係因為您係廣東話嘅母語人士。只要您係介乎18至65歲而且並冇任何語言障礙，任何廣東話嘅母語人士都可以參加今次嘅研究。 
    基於本校嘅學術倫理規範，未經過研究助理邀請嘅受試者嘅語料將無法納入今次嘅研究。 
    如果您唔確定您嘅狀況，請聯絡研究助理王俊汶嚟釐清相關嘅細節。
<hr>
<h5>
    受試者助益：
</h5>
    今次嘅研究對研究受試者並無直接嘅助益，但係受試者嘅語料將會有助我哋去了解呢個母語同埋廣泛嘅語言變遷。
<hr>
<h5>
    研究危害：
</h5>
    今次嘅研究對受試者並冇任何嘅研究危害。
<hr>
<h5>
    個人資料保密：
</h5>
<p>
    您嘅錄音檔將會儲存喺一個加密保護嘅電腦用嚟作後續嘅分析 
    我哋亦都會將您嘅語料分享俾其他註冊嘅研究人員，並且會確保呢啲研究人員已經喺專屬嘅網站註冊咗佢哋嘅資料同埋只能夠將分享嘅語料儲存喺加密咗嘅電腦裏面。
    我哋唔會公開發布您嘅語料，但係您可以選擇俾唔俾我哋喺學術場合裏面（例如學術會議或者論文發表嘅附件）播放或者使用您嘅錄音。
    您嘅姓名同埋聯絡方式唔會同語料有連繫，而係同其他研究人員分享語料嘅時候我哋都唔會分享您嘅個人資料。 
    語料庫裏面我哋會以匿名嘅方式嚟儲存您嘅資料（例如MN-TW-1）。
    如果錄音裏面有可以用嚟辨別您嘅資訊，我哋將會刪除相關嘅內容。
</p>
<p>
    我哋嘅研究包括測量您錄音裏面嘅聲學性質，例如音量同埋音高，或者計算特定詞彙喺您錄音嘅時候出現嘅次數。 
    呢啲資料將會記錄喺一個試算表裏面，而我哋會公開部分嘅資料嚟分享研究數據。 
    喺呢個過程裏面，我哋唔會洩露您任何嘅個人資料，而您嘅錄音亦都唔會對外公開。 
</p>
<p>
    喺研究過程裏面，我哋會透過呢個網站以問卷嘅方式嚟收集您嘅匿名個人基本資料。 
    呢啲匿名資料會儲存喺一個位於英屬哥倫比亞嘅加密伺服器裏面。
    基於研究分析嘅需要，我哋會以匿名嘅方式公開嚟公開部分嘅基本資料。呢啲資料只會包括廣泛嘅資訊（例如年齡同埋性別），並唔會有任何可以辨識個人嘅資訊。
</p>
<hr>
<h5>
    自主參與：
</h5>
<p>
    您可以喺研究嘅任何階段透過（i）喺上傳您嘅錄音檔之前閂咗呢個網站或者（ii）聯絡研究助理王俊汶（manson01[at]student.ubc.ca）嚟終止參與。 
    終止參加今次嘅研究唔會影響您同英屬哥倫比亞大學、研究主持人、研究助理、或者語言學系嘅關係。
</p>
<p>
    如果您決定唔參加今次嘅研究，我哋將唔會儲存您任何嘅資料。
    如果您喺遞交完錄音之後想退出，我哋會喺伺服器裏面剷除您所有個人資料同埋錄音檔。 
    但係如果我哋已經將您嘅匿名資料喺學術論文或者試算表裏面發佈，恕我哋冇辦法將呢啲資料移除。
</p>
<hr>
<h5>
    相關疑慮及問題聯絡處：
</h5>
    如果您對今次嘅研究有任何疑問，請聯絡研究助理王俊汶（manson01[at]student.ubc.ca）。
    如果您對受試者嘅權益或者參加今次研究嘅過程有疑慮或者不滿，您可以致電+1-604-822-8598/+1-877-822-8598(免付費)研究受試者申報專線嚟聯絡英屬哥倫比亞大學嘅研究倫理辦公室或者係電郵致RSIL@ors.ubc.ca。
<hr>
<h5>
    研究結果：
</h5>
    今次嘅研究結果將會以唔同形式喺唔同平台裏面發表，包括學術論文、書籍、學術會議、網誌文章同埋大眾媒體。